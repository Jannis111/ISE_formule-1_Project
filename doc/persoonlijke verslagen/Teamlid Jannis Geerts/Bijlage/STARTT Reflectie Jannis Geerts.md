## Leerdoel 1: besluitvormingsvaardigheden verbeteren 
<table>
    <tr>
        <th>
        </th>
        <th>
            STARRT situatie
        </th>
    <tr>
        <td>
            1
        </td>
        <td>
            Tijdens het maken van het Jira bord in de elaboration fase kregen ik en Niels een conflict.
            Het team en ik waren bezig met het aanmaken en inplannen van de taken voor de elaboration fase.
            Alleen Niels was van mening dat de tijd schattingen voor een taak en de burndown chart niet belangrijk was en dat wij er niet zoveel nadruk op moesten leggen.
            Ik was van mening dat het wel belangrijk was.
            Ik heb vervolgens de B en de O gebruikt van het BOB-model om een goed beeld te krijgen van het besluit dat wij gingen nemen en mijn standpunten te onderbouwen. 
            Daarnaast heb ik ook conflicthantering toegepast om niels te overtuigen en te voorkomen dat er een conflict ontstaat. 
            Niels ging uiteindelijk wel akkoord waardoor wij op een betere beslissing kwamen.
            Helaas was Niels het nog steeds niet helemaal eens met mijn standpunt.
            Voor de volgende keer neem ik mee dat het BOB-model een goede process methode is om goed beeld te krijgen van de verschillende besluiten en om jouw standpunt te onderbouwen.
            Ook neem ik mee dat conflicthantering handig is om conflicten te voorkomen.
            Deze twee methodes bij elkaar zijn goed voor het behouden en overbrengen van mijn standpunt.
            Alleen moet ik nog een manier vinden van hoe ik Niels ook echt kan overtuigen in plaats van dat hij gewoon toegeeft, omdat het hem te lang duurt.
        </td>
    </tr>
    <tr>
        <td>
            2
        </td>
        <td>
            In de elaboratie fase hadden Niels en ik opnieuw een discussie.
            Dit keer ging het over de vraag of we onderzoek moesten doen naar het type database dat we zouden gebruiken voor de staging area.
            Ik was van mening dat we wel een onderzoek moesten doen en Niels vond van niet.
            Ik heb vervolgens het B en O van het BOB-model gebruikt om een beter beeld te krijgen van het besluit en mijn standpunt te onderbouwen.
            Ook heb ik conflicthantering toegepast om te voorkomen dat het gesprek zou escaleren naar een conflict.
            Niels gaf uiteindelijk toe en er werd gekozen om een onderzoek te doen naar de staging area. Dit leidde tot een betere beslissing, maar Niels was het nog steeds niet met me eens en was ook een beetje gefrustreerd.
            Door deze ervaring ben ik erachter gekomen dat het vasthouden aan mijn standpunt irritatie kan veroorzaken bij de ander als hij ook aan zijn standpunt vasthoudt.
            Wat voor mij belangrijk is voor een volgende keer, is dat ik een manier vind om een ander te overtuigen van mijn standpunt zonder irritatie op te wekken.
        </td>
    </tr>
    <tr>
        <td>
            3
        </td>
        <td>
            Tijdens elke discussie, beslissing of keuze die we moesten maken, heb ik geprobeerd om als eerste mijn standpunt en mening naar voren te brengen.
            Dit zorgde ervoor dat ik vaker mijn mening en standpunt kon uiten en eraan vasthield.
            Bijvoorbeeld, ik bracht naar voren dat we een business rule moesten hebben zodat het volgnummer uniek is per race, aangezien er geen twee coureurs hetzelfde volgnummer mogen hebben en we het volgnummer niet als primary key gebruiken.
            Doordat ik mijn standpunt als eerste naar voren bracht, kon ik het ook makkelijker onderbouwen en was de rest het snel met mij eens.
            Wat ik hieruit kan meenemen voor de toekomst, is dat het helpt om zo snel mogelijk mijn standpunt en mening te geven, zodat ik voorkom dat ik snel met iemand anders' standpunt meega en mijn eigen standpunt goed kan onderbouwen.
        </td>
    </tr>
    <tr>
        <td>
            4
        </td>
        <td>
            Elke keer dat ik mijn standpunt gaf, heb ik geprobeerd dit te onderbouwen met argumenten.
            Bijvoorbeeld, ik stelde voor dat het team een aparte tabel moest zijn die via een relatie gelinkt is aan de tabel deelnemendeCoureur.
            Iemand anders vond dit een onnodige aanpassing en een nutteloze extra tabel.
            Ik onderbouwde mijn standpunt door te zeggen dat een extra tabel voor team en de relatie minder kans op fouten tijdens het invoeren zou geven.
            Er is minder kans op fouten omdat, als je een team invoert in de tabel deelnemendeCoureur dat niet overeenkomt met het team in de tabel team, dit een foreign key constraint error veroorzaakt.
            Doordat ik mijn standpunt direct onderbouwde, gingen mensen sneller met mijn standpunt mee en kreeg ik meer vertrouwen in mijn eigen standpunt, waardoor ik niet snel met het standpunt van de ander meeging.
            Voor de volgende keer neem ik mee dat het onderbouwen van mijn standpunt goed werk om mijn standpunt te behouden.
        </td>
    </tr>
    <tr>
        <td>
            5
        </td>
        <td>
            Elke keer dat iemand anders een standpunt naar voren bracht, ben ik er niet meteen in meegegaan en heb ik mijn eigen standpunt of mening naar voren gebracht.
            Bijvoorbeeld, Simon had het standpunt dat finishtijd een afleidbaar attribuut was van lap tijd, waardoor we deze niet hoefden op te slaan in de tabel deelnemendeCoureur.
            Om niet meteen met Simons standpunt mee te gaan, bracht ik mijn eigen standpunt naar voren.
            Mijn standpunt was dat we voor deze sprint nog geen losse laps zouden opslaan in een tabel, waardoor de finishtijd niet afleidbaar was en we deze moesten opslaan in de tabel deelnemendeCoureur.
            Uiteindelijk was iedereen het met mij eens om het voorlopig op te slaan in de tabel deelnemendeCoureur en dit in een latere sprint aan te passen.
            <br>
            Wat mij opviel met deze methode was dat ik inderdaad vaker mijn mening of standpunt naar voren bracht en minder snel met iemand anders' standpunt meeging, wat vaak leidde tot betere besluiten.
            Echter, zorgde dit soms voor frustratie bij mijn teamgenoten en kostte veel tijd omdat we continu aan het discussiëren waren.
            Voor de volgende keer neem ik mee dat het altijd naar voren brengen van een eigen standpunt of mening heel goed helpt om niet direct met iemand anders mee te gaan, maar dat er een balans moet zijn tussen dit te veel of te weinig doen.
        </td>
    </tr>
    <tr>
        <td>
            6
        </td>
        <td>
            Voor het project heb ik mij goed ingelezen in de stof van DMDD, DI en andere relevante onderwerpen.
            Doordat ik deze vakken had bestudeerd, was mijn kennis voor dit project goed op niveau en kon ik makkelijker een standpunt vormen en onderbouwen.
            Veel keuzes voor de verwoordingen, het CDM en het PDM zijn gemaakt op basis van mijn standpunt.
            Deze standpunten had ik niet kunnen vormen en onderbouwen zonder deze kennis.
            De meeste situaties die ik heb omschreven in de STARTT-reflectie, hebben een onderbouwing die ik niet had kunnen geven zonder deze kennis.
            In vergelijking met het OOSE-project, waarin ik minder kennis had over de benodigde vakken, kan ik nu veel makkelijker een eigen standpunt vormen en onderbouwen.
            <br>
            Voor de volgende keer neem ik mee dat als mijn kennis voor het project op niveau is, bijvoorbeeld door je in te lezen over de relevante vakken, ik veel makkelijker mijn standpunt kan vormen, onderbouwen en vasthouden.
        </td>
    </tr>
</table>

## Leerdoel 2 : constructieve feedback ontvangen verbeteren
<table>
    <tr>
        <th>
        </th>
        <th>
            STARRT situatie
        </th>
    <tr>
        <td>
            1
        </td>
        <td>
            Tijdens de eerste retrospective heb ik feedback ontvangen van mijn team en feedback teruggegeven.
            Dylano gaf mij de feedback om tijdens de ingeplande pauzes ook echt pauze te nemen in plaats van door te werken.
            Simon gaf mij de feedback dat ik eerder om hulp moest vragen als ik ergens op vastliep.
            Na de retrospective heb ik doorgevraagd hoe ik beter kon worden in de punten waar hij feedback op had gegeven.
            Hij gaf als tip om een timer te zetten van bijvoorbeeld 10 minuten en, als ik langer dan dat vastliep op één onderdeel van een taak, om hulp te vragen.
            Het vragen naar tips en tops over hoe je beter kunt worden in de feedback heeft goed gewerkt en ga ik vaker toepassen.
        </td>
    </tr>
    <tr>
        <td>
            2
        </td>
        <td>
            Ik heb geprobeerd om bij het ontvangen van feedback niet in de verdediging te schieten of excuses te maken.
            Hoewel ik minder in de verdediging schoot dan bij het OOSE-project, gebeurde het toch nog af en toe. 
            Tijdens zowel de eerste als de tweede retrospectieve heb ik, na het ontvangen van feedback, mijn redenen uitgelegd voor bepaalde handelingen waarop de feedback betrekking had.
            <br>
            Bijvoorbeeld, tijdens de tweede retrospectieve gaf Simon mij feedback dat ik soms onverstaanbaar was omdat ik mijn hand voor mijn mond hield tijdens het praten.
            Ik legde toen uit dat dit gebeurde omdat ik tegelijkertijd aan het nadenken was over wat ik wilde zeggen terwijl ik al sprak.
            Hierdoor sprak ik zachter en kon hij mij niet goed verstaan.
            <br>
            Ik merk dat wanneer ik deze verklaringen of excuses geef, ik de feedback vaak opzij schuif en er minder mee doe.
            Voor de volgende keer ben ik van plan mijn teamgenoten te vragen om mij erop aan te spreken als ze merken dat ik defensief reageer of excuses maak.
            Op die manier wil ik voorkomen dat ik defensief reageer of excuses maak, zodat ik de feedback niet negeer en er daadwerkelijk iets mee doe.
            Ook zal ik bij elke ontvangen feedback direct nadenken over hoe ik deze kan toepassen en hoe ik mijzelf hierin kan verbeteren.
            Vervolgens zal ik direct concrete acties opstellen om beter te worden op de punten waarop ik feedback heb gekregen.
            Op die manier zal ik geen tijd hebben om in de verdediging te schieten en zal ik in een meer constructieve mindset komen.
        </td>
    </tr>
    <tr>
        <td>
            3
        </td>
        <td>
            Tijdens de derde IPF heb ik mijn teamgenoten gevraagd om mij aan te spreken als ze merken dat ik defensief reageer of excuses maak tijdens de feedback.
            Daarna ontving ik feedback van Simon en Dylano.
            <br>
            Simon merkte op dat ik tijdens de tweede constructiefase iets te negatief was en een positievere mindset moest aannemen.
            Hij suggereerde dat dit mijn effectiviteit zou verbeteren.
            Dylano gaf feedback dat hij tijdens de constructiefase opmerkte dat ik mijn prioriteiten niet goed op een rijtje had.
            <br>
            Tijdens het ontvangen van deze feedback heb ik mijn best gedaan om niet in de verdediging te schieten en excuses te maken.
            Ik heb direct concrete acties opgeschreven om me te focussen op het verbeteren in plaats van me te verdedigen.
            Voor Simons feedback heb ik als concrete actie genoteerd om meer oplossingsgericht te denken in plaats van me te richten op problemen, wat zou kunnen leiden tot minder problemen.
            Voor de feedback van Dylano heb ik als actie genoteerd om belangrijke taken bij te houden in het Jira-bord en deze eerst af te handelen voordat ik aan andere taken begin.
            <br>
            Ik vond het moeilijk om mezelf niet te verdedigen tijdens de feedback.
            Dit kwam deels doordat de feedback niet via de GEIN-methode werdt geven en een beetje bot werd verwoord.
            Het viel me echter op dat het opschrijven van concrete acties tijdens de feedback hielp om te voorkomen dat ik defensief reageerde, omdat ik me in een mindset van oplossingen zat.
            Voor de volgende keer zal ik onthouden dat het opschrijven van concrete acties kan helpen om beter om te gaan met feedback en om niet defensief te reageren.
            Daarnaast ga ik aangeven aan mijn team dat wij meer de GEIN-methode moeten toepassen voor onze feedback.
        </td>
    </tr>
    <tr>
        <td>
            4
        </td>
        <td>
            Voor de eerste IPV kreeg ik feedback dat ik eerder moet aangeven wanneer ik hulp nodig heb en dat ik ook echt pauze moet nemen tijdens de pauzes.
            Ik heb geprobeerd deze feedback toe te passen door concrete acties op te stellen die ik kan ondernemen om de feedback toe te passen en beter in te worden.
            <br>
            Om beter te worden in het punt van hulp vragen, heb ik een timer ingesteld voor 10 tot 15 minuten.
            Als ik langer vastliep dan die tijd, zou ik onmiddellijk om hulp vragen.
            Voor de feedback over het nemen van meer pauzes, heb ik besloten om zelf ook pauze te nemen wanneer anderen dat doen.
            <br>
            Het opschrijven van deze concrete acties heeft me enorm geholpen om duidelijk te maken wat ik moet doen, en ik merk dat ik me er ook beter aan houd.
            Voor de volgende keer neem ik mee dat ik na het feedback ontvangen concrete acties moet opschrijven die ik kan ondernemen om te verbeteren.
        </td>
    </tr>
</table>